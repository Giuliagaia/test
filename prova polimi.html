<html>
<head>
  <title>PoliMi</title>
  <meta charset="utf-8">
</head>
<body>
  <h1>Politecnico di Milano</h1>
  <p>Il Politecnico di Milano (acronimo PoliMi) è un istituto universitario italiano
     di carattere scientifico e tecnologico, fondato nel 1863. I campi di studio e ricerca
     comprendono le tre macro-aree ingegneria, architettura e disegno industriale.<br><br>

Ha sede nella città di Milano, nei due plessi Bovisa e Città Studi, ed ha sedi decentrate a
Como, Cremona, Lecco, Mantova e Piacenza e in Cina.</p>

<img src="Polimi.jpg">

<h2>Storia</h2>

<p>Il Politecnico, fondato il 29 novembre 1863 per l'impulso fornito dalla Società di
incoraggiamento di arti e mestieri, è il più antico ateneo di Milano (la Statale è del 1923).
Originariamente denominato "Regio Istituto Tecnico Superiore", aveva la sua prima sede, con 36
studenti, nel Palazzo del Senato, un tempo collegio elvetico della città; alla sua guida fu
nominato il matematico Francesco Brioschi. Inizialmente offriva solo un corso di ingegneria.
Alla fondazione contribuirono le amministrazioni locali (Comune e Provincia di Milano), la
Camera di Commercio, la Cassa di Risparmio delle Province Lombarde, associazioni culturali e
imprenditori. I suoi primi 25 laureati risalgono al 1865.</p>

</body>
</html>
